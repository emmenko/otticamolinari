---
layout: servizi
title: Ipovisione
role: ipovisione
---

### Cos'è l'Ipovisione

L'ipovisione è un'alterazione dell'apparato visivo che determina un'acutezza visiva molto ridotta ed ha notevoli conseguenze sulla vita quotidiana. Può essere causata da vari fattori (congeniti o acquisiti). Il termine "ipovisione" indica disturbi della vista molto diversi fra loro, che vanno dalla visione sfocata alla restrizione del campo visivo (è come se si guardasse attraverso un tubo) fino alla comparsa di macchie scure. L'ipovedente presenta una ridotta acuità visiva e spaziale, associata generalmente ad una limitazione del campo visivo. Le patologie che possono portare a questo deficit sono molteplici:

- Degenerazione maculare senile e giovanile: il visus peggiora a causa dello scotoma centrale che si verifica
- Retinopatia pigmentosa: determina un'atrofia dei bastoncelli, i recettori retinici deputati alla visione notturna e periferica, provocando una diminuzione sensibile della visione notturna e del campo visivo.
- Diabete: Può determinare un grave edema retinico con conseguente riduzione dell'acuità centrale.
- Anomalie della cornea: Cheratocono in stadio avanzato, opacità di superficie, leucomi.
- Albinismo: Ridotta acuità visiva centrale, fotofobia per assenza di melanociti iridei ed elevato errore refrattivo.
- Toxoplasmosi: qualora insorga una corioretinite centrale, si ha un notevole calo dell'acuità visiva.
- Glaucoma: nei casi estremi si genera una subatrofia ottica con compromissione subtotale del campo visivo.

Iscritto Elenco Regionale Ditte Fornitrici di Protesi
